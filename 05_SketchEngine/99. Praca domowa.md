# Praca domowa

## Zadanie 1

Na platformie w pliku zip znajduje się archiwum, którego zawartością jest zbiór tekstów filozoficznych (w języku polskim) poświęconych percepcji. Proszę na ich podstawie stworzyć "korpus tekstów o percepcji" używając SketchEngine.

Uwaga! Proszę o nierozpowszechnianie tych tekstów - pracownia filozofii eksperymentalnej, która przygotowała ten zbiór nie ma praw autorskich, które umożliwiałyby rozpowszechnianie tych tekstów. Jeśli te teksty zaczną krążyć po internecie, to Państwo jako studenci wiele stracą w naszych oczach i w przyszłości nie będziemy już udostępniać do ćwiczeń takich ciekawych danych jak te.

## Zadanie 2

Korzystając z funkcji "Word Sketch" dostępnej w SketchEngine przygotować krótkie porównanie wzorców kolokacyjnych słowa "widzieć/see" w korpusie powszechnej polszczyzny (plTenTen), w korpusie powszechnej angielszczyzny (BNC lub enTenTen) oraz w skonstruowanym przez Państwa korpusie percepcji. Jakie różnice i podobieństwa mogą Państwo zaobserwować? Skąd one mogą się brać? Proszę spróbować napisać o tym 1-2 akapity i spróbować postawić odważne hipotezy.

## Zadanie 3

Proszę przygotować listę 100 najczęściej występujących czasowników oraz 100 najczęściej występujących bigramów z plTenTen, enTenTen oraz z przygotowanego przez Państwa korpusu percepcji.

## Zadanie 4

Proszę powtórzyć analizę prozodii semantycznej na wybranym przez Państwa 2 tygodnie temu przykładzie, tym razem jednak korzystając z kolokatora dostępnego w SketchEngine. Czy zmiana miary używanej do konstrukcji listy kolokacji zmienia wnioski dotyczące prozodii semantycznej (ustalanej ułomną, ale prostą metodą, o której mogli Państwo przeczytać)? 

## Zadanie 5

Proszę wyobrazić sobie, że chcą Państwo skonstruować eksperyment, w którym sprawdzają Państwo wpływ frekwencji słowa na szybkość rozpoznawania słów (klasyczny *lexical decision task*). Załóżmy, że potrzebują Państwo do przeprowadzenia tego eksperymentu 100 najczęściej występujących czasowników w języku polskim i 100 rzadko wystąpujących czasowników (powiedzmy między 50 a 1500 wystąpieniami). Dodatkowym ograniczeniem jest to, że 50 słów z każdej z tych dwóch kategorii ma mieć od 4 do 8 liter, a drugie 50 słów ma mieć od 8 do 12 liter. Proszę skompilować takie listy. HINT: funkcja "Wordlist" przyjmuje wyrażenia regularne (proszę wgrać na platformę plik z arkuszem kalkulacyjnym)
