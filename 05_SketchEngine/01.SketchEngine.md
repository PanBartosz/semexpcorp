# SketchEngine

## Co to jest SketchEngine?

SketchEngine jest serwisem internetowym skierowanym do językoznawców, leksykografów i tłumaczy. Umożlwiia ona korzystanie z bardzo dużej liczby korpusów w wielu językach za pomocą prostego interfejsu. Pozwala również na tworzenie swoich własnych korpusów bez posiadania zaawansowanej wiedzy informatycznej - wystarczy wgrać na serwer odpowiednie pliki i wybrać jezyk. Poniżej umieściłem przegląd i opis podstawowych funkcji tego serwisu.

Warto zwrócić uwagę, że każda zakładka w SketchEngine ma kilka dodatkowych ustawień. Po pierwsze możemy zmienić ustawienia wyświetlania wyników (ikonka "oczka"). Warto ustawić wszystkie dostępne dane - nie można bać się zbyt dużej ilości informacji. Po drugie wszystkie wyniki wyszukiwania i inne dane uzyskane w SketchEngine możemy ściągnąć na dysk w różnych formatach - warto to robić, jeżeli "wyjdzie" nam jakieś ciekawe wyszukiwanie albo zobaczymy interesujące zachowanie kolokacyjne jakiegoś słowa.

## Podstawowe funkcje SketchEngine

Po zalogowaniu się do serwisu z panelu po lewej stronie ekranu możemy wybierać rozmaite funkcje serwisu.

### Wybór korpusu

Korpus wybrać możemy klikając po lewej stronie na "Select corpus". Potem możemy wybrać opcję "Advanced" aby móc przejrzeć listę wszystkich dostępnych w serwisie korpusów. My na potrzeby przykładów będziemy korzystać z korpusu, `plTenTen`. Korpus ten został wygenerowany automatycznie i powstał w ten sposób, że wyspecjalizowany skrypt (*crawler*) przeczesywał sieć w poszukiwaniu odpowiednich tekstów do umieszczenia. Potem, po zebraniu tekstów, teksty zostały odpowiednie przetworzone (otagowane itp.). W załozeniu w kazdym z korpusów z rodziny `tenten` miało znajdować się około 10 miliardów segmentów (stąd nazwa - 10^10).

Po wybraniu korpusu możemy uzyskać dodatkowe informacje o wybranym korpusie klikając na ikonkę "i" w pasku na górze. W okienku z informacjami możemy na przykład zobaczyć jaki tagset był użyty do tagowania naszego korpusu, zobaczyć z ilu segmentów składa się korpus itp.

### Wyszukiwarka konkordancji

Wyszukiwarke konkordancji wybieramy klikając na "Concordance" w menu po lewej stronie. W zakładce "Advanced" znajdują się bardziej zaawansowane opcje wyszukiwania i na tych właśnie się skupimy. Mamy do wyboru kilka opcji:

+ **simple** - można wpisać dłuższą frazę i działa tak jak zapytanie o formy podstawowe poszczególnych słów, np. zapytanie "ważny list" zwraca "ważne listy", "najważniejszy list" oraz "ważnego listu".
+ **lemma** - zapytanie o formę podstawową, można wybrać część mowy (*part of speech*), jeżeli wpisze się więcej niż jedno słowo, to nie zadziała, np. zapytanie "list" zwraca wszystkie formy leksemu "list" ("ważny list" nie zwróci nic)
+ **phrase** - dopasowuje dokładnie wpisaną frazę, "ważny list" zwraca tylko "ważny list"
+ **word** - to samo co "lemma", ale tym razem mamy zapytanie o formę ortograficzną, np. "list" zwróci tylko "list", nie zwróci "listy" ani "listem"
+ **character** - dopasowuje ciąg znaków bez względu na tokenizację i lematyzacje, np. "pseudo" dopasuje "pseudonaukowemu" i "pseudolewicowy"
+ **CQL** - odmiana Corpus Query Language, której używa SketchEngine jest bardzo podobna do tej, której używał Poliqarp. Jeżeli ktoś jednak chciałby doczytać (bo ma trochę więcej zaawansowanych funkcji), to zachęcam do zajrzenia do dokumentacji: https://www.sketchengine.eu/documentation/corpus-querying/ . Przykłady zapytań, które działają bardzo podobnie jak w Poliqarpie:
  + [lemma="podłożyć|podkładać"] []{0,1} [tag="ppron.*"] []{0,1} [lemma="świnia"] - dopasowuje różne warianty frazy "podłożyć komuś świnie"
  + [tag="adj.*:pl:.*"] [lemma="świnia" & tag=".*:pl:.*"]- przymiotnik + świnia w liczbie mnogiej
  Najważniejsza różnica jest taka, że w przypadku korpusów zawartych w SketchEngine znaczniki dotyczące klas gramatycznych, rodzajów itp. zawarte są w pojedynczym atrybucie "tag" i nie są rozbite na wiele atrybotów ("pos", "case" itp.), dlatego trzeba skonstruować sprytne wyrażenie regularne dopasowujące odpowiednie tagi.

### Kolokator

O ile niczego nie pominąłem, to dostęp do kolokatora jest niezbyt łatwy (twórcy chyba starają się ukryć niektóre zaawansowane funckje). Na początek trzeba wyszukać konkordancje z danym słowem, a potem z menu na górze na liście wyszukiwania trzeba wybrać ikonkę "...", która przeniesie nas do ustawień kolokatora. Sam kolokator jest całkiem dobry i można wybrać w nim wiele parametrów:

+ zakres wyszukiwania kolokatów (odległość między ośrodkiem kolokacji a słowami, które mają być brane pod uwagę)
+ rodzaj rzeczy, które kolokator będzie zliczał, między innymi:
  + **words** - liczymy ortograficzne słowa
  + **lemmas** - liczymy leksemy
  + **tags** - liczymy tagi (czyli możemy potencjalnie ustalić koligacje danego słowa!)
  + **lemposes** - liczymy leksemy + ich część mowy (bardzo dobra opcja!)
+ miary kolokacji (na podstawie których możemy potem sortować wyniki), między innymi:
  + T-score
  + MI
  + logDice
  + loglikelihood
+ minimalną liczbę wystąpień słowa w korpusie (domyślnie 5)
+ minimalną liczbę współwystąpień słowa z ośrodkiem kolokacji (domyślnie 3)

Proszę zobaczyć sobie jak działają różne te opcje (szczególnie ta dotycząca rodzaju rzeczy, które kolokator ma zliczać) i czym różnią się zwracane wyniki. Wydaje mi się, że część problemów, które Państwo mieli z kolokatorem Pelcra przy ustalaniu prozodii semantycznej, daje się rozwiazać ustawiając odpowiednie opcje w kolokatorze SketchEngine. Proszę popróbować!

Na liście kolokatów po kliknięciu na trzy kropki po prawej stronie wiersza z danym kolokatem możemy zobaczyć konkordancje (serio!).

### Word Sketch

Word Sketch jest funkcją SketchEngine, która pozwala w prosty i szybki sposób uzyskać ogólny obraz kolokacyjnego i gramatycznego "zachowania" interesującego nas słowa. Dokładny opis tego, jak konstruowane są "szkice" znajduje się w dokumentacji SketchEngine (https://www.sketchengine.eu/wp-content/uploads/ske-statistics.pdf). Generalnie rzecz biorąc "szkice" oparte są na statystyce logDice, którą oblicza się osobno dla każdej gramatycznej relacji zdefiniowanej dla danego korpusu. Weźmy na przykład słowo "ziemniak". Jeżeli stworzymy WordSketch tego słowa na podstawie korpusu plTenTen12, dostaniemy mniej-więcej taki wynik (warto w opcjach wyświetlania w tej zakładce wybrać też "score" oraz "frequency", żeby mieć więcej informacji):
+ `a_modifier`
  + piec
  + gotować
  + ugotować
  + ...
+ `coord`
  + burak
  + ryż
  + zboże 
  + makaron
+ ...
+ `is_subj`
  + obierać
  + kroić
  + gotować
  + zmięknąć
  + ...
  
Skąd biorą się te kategorie gramatyczne i co one znaczą? Dokładne informacje o tym, jak działa to w języku polskim znajdą Państwo tu: https://www.sketchengine.eu/wp-content/uploads/Polish_Word_Sketches_2011.pdf. Samą gramatykę używaną przez SketchEngine znajdą Państwo tutaj: https://old.sketchengine.co.uk/corpus/wsdef?corpname=preloaded/pltenten12_rft1

Weźmy przykład kategorii gramatycznej `is_subj`, która, jak się Państwo domyślają, jest byciem podmiotem jakiegoś orzeczenia:

```
define(`N', `[tag="subst:..:$1:.*"|tag="ger:..:$1:.*"|tag="depr:..:$1:.*"]') 
define(`NV_SAFE', `[tag="ad.*"|tag="qub.*"|tag="num.*"|tag="aglt.*"|tag="bedzie.*"]') 

=is_subj/has_subj
*UNIMAP subject_of/subject
1:N(nom) NV_SAFE{0,5} 2:[(tag="praet.*"|tag="fin.*") & !(lemma="być"|lemma="zostać"|lemma="chcieć"|lemma="musieć"|lemma="móc")] 
2:[(tag="praet.*"|tag="fin.*") & !(lemma="być"|lemma="zostać"|lemma="chcieć"|lemma="musieć"|lemma="móc")] NV_SAFE{0,5} 1:N(nom) 

```

- `NV_SAFE` - ogólne makro, dopasowujące wszystke rzeczy, które mogą wchodzić między rzeczownik i czasownik bez "psucia" relacji podmiot-orzeczenie
- `N` - makro do dopasowywania rzeczowników, `N(case)` dopasowuje rzeczowniki w przypadku `case`
- dalej mamy definicję relacji `is_subject`:
  + jest to relacja dwuargumentowa (stąd oznaczenia 1 i 2)
  + pierwszym argumentem jest rzeczownik w mianowniku - `1:N(nom)`
  + dalej możemy mieć od 0 do 5 "bezpiecznych słów"
  + potem dopasowujemy jako drugi człon relacji czasownik z odpowiedniej kategorii gramatycznej (forma nieprzyszła lub pseudoimiesłów), którego formą podstawową nie jest "chcieć", "zostać" i tak dalej
  + drugą możliwością jest odwrotna konfiguracja rzeczownika i czasownika - zamiast rzeczownik + czasownik mamy czasownik + rzeczownik

Mniej więcej w ten sposób działa również reszta kategorii gramatycznych Word Sketcha. Tworząc własne korpusy możemy z łatwością tworzyć swoje własne "gramatyki", które będą używane przy konstruowaniu Word Sketchy. To dość zaawansowana funkcja, ale bardzo potężna jeśli wie się, co chce się uzyskać.

### Word Sketch Difference

Word Sketch Difference to opcja, która pozwala porównywać dwa Word Sketche ze sobą - zobaczyć co jest kolokatem jednego słowa, a co nie jest drugiego itp. Bardzo przydatne, jeśli chce się szybko zobaczyć rozmaite subtelne różnice między dwoma synonimami we wzorcach kolokacji.

### Wordlist

Ta opcja nie jest za bardzo zaawansowana - pozwala nam wydobyć z korpusu listę słów wraz z ich frekwencją. Dodatkowo w opcjach można wybrać część mowy o jaką nam chodzi (co może być przydatne np. w kontrolowaniu frekwencji rozmaitych słów w bodźcach używanych w badaniach psycholingwistycznych) oraz dodatkowe kryteria (np. jak ma się rozpoczynać dane słowo i tym podobne**.

### N-grams

To samo co Wordlist, tylko tym razem nie uzyskujemy listy pojedynczych słów ale n-gramów (np. współwystąpień dwóch słów czyli bigramów).

### Tworzenie własnego korpusu

Na głównej stronie SketchEngine znajduje się przycisk NEW CORPUS. Jest to funkcja, która pozwala na podstawie jakiegoś zbioru tekstów w "zwykłym" formacie (Word, HTML, TXT) lub kwerendy wyszukiwania w Google utworzyć własny korpus. W zasadzie interfejs SketchEngine przeprowadza krok po kroku przez tworzenie korpusów. Używany *pipeline* jest taki sam jak w przypadku korpusu plTenTen, więc należy się spodziewać porównywalnej skuteczności lematyzacji, tagowania morfosyntaktycznego itp. Warto przyjrzeć się "Expert settings" na ostatnim ekranie - można tam między innymi:
+ powiedzieć SketchEngine aby spróbował zdeduplikować nasze teksty
+ wybrać "gramatykę" używaną przez funkcję Word Sketch
